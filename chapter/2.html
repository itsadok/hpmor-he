<!doctype html>
<html>
<head>
<meta charset="utf-8" />
<link rel="stylesheet" href="../style.css" type="text/css" media="screen" />
</head>
<body dir="rtl">
<div id="storycontent">
<h1 id="-2-">פרק 2: כל מה שאני מאמין בו הוא שקר</h1>
<p><code>‎#‎include &quot;stddisclaimer.h&quot;‎</code></p>
<hr>
<p><em>&quot;כמובן שזה היה באשמתי. אין כאן אף אחד אחר שיכול להיות אחראי למשהו&quot;</em></p>
<hr>
<p>&quot;עכשיו, רק שיהיה ברור,&quot; אמר הארי, &quot;אם הפרופסור מצליחה לגרום לך לרחף, אבא, כשאתה יודע שאתה לא מחובר לשום חוטים, זה ייחשב לך כראיות מספיקות. אתה לא הולך להסתובב ולהגיד שזה טריק של אחיזת עיניים. זה לא יהיה משחק הוגן. אם אתה מרגיש ככה, אתה צריך לומר זאת <em>עכשיו</em>, ואנחנו יכולים לפתח ניסוי שונה במקום.&quot;</p>
<p>אביו של הארי, פרופסור מייקל ורס-אוונס, גלגל את עיניו בחוסר סבלנות. &quot;כן, הארי.&quot;</p>
<p>&quot;ואת, אמא, התאוריה שלך אומרת שהפרופסור צריכה להיות מסוגלת לעשות את זה, ואם זה לא קורה, את תודי שאת טועה. שום דבר על איך הקסם הזה לא עובד כאשר אנשים ספקנים לגביו, או משהו כזה.&quot;</p>
<p>סגן המנהלת מינרווה מקגונגל נתנה בהארי מבט המום. היא נראתה די כמו מכשפה בגלימות השחורות שלה וכובעה המחודד, אבל כשהיא דיברה היא נשמעה רשמית וסקוטית, מה שלא הלך ביחד עם המראה שלה בכלל. במבט ראשון היא נראתה כמו מישהי שצריכה לצווח ולהכניס תינוקות לקדרות, אבל כל ההשפעה נהרסה ברגע שהיא פתחה את פיה. &quot;האם זה מספיק, מר פוטר?&quot; היא אמרה. &quot;שנתחיל בהדגמה?&quot;</p>
<p>&quot;<em>מספיק?</em> כנראה שלא,&quot; אמר הארי. &quot;אבל לפחות זה <em>יעזור</em>. קדימה, סגן המנהלת.&quot;</p>
<p>&quot;&#39;פרופסור&#39; יספיק,&quot; אמרה היא, ולאחר מכן, &quot;<em>ווינגארדיום לביוסה</em>.&quot;</p>
<p>הארי הביט באביו.</p>
<p>&quot;הא,&quot; אמר הארי.</p>
<p>אביו השיב לו מבט. &quot;הא,&quot; אביו חזר.</p>
<p>ואז פרופסור ורס-אוונס העביר את מבטו אל פרופסור מקגונגל. &quot;בסדר, את יכולה להוריד אותי עכשיו.&quot;</p>
<p>אביו הורד בזהירות אל הקרקע.</p>
<p>הארי פרע יד בשיערו. אולי זה היה רק החלק המוזר שבו שכבר <em>היה</em> משוכנע, אבל... &quot;זה קצת אנטי-קליימקס,&quot; אמר הארי. &quot;אפשר היה לחשוב שיהיה איזה סוג של אירוע נפשי דרמטי יותר שיבוא יחד עם עדכון מציאות בעקבות תצפית של הסתברות אפסית - &quot; הארי עצר את עצמו. אמא, המכשפה, ואפילו אבא שלו הביטו בו בצורה <em>ההיא</em>. &quot;אני מתכוון, כשאני מגלה שכל מה שאני מאמין בו הוא שקר.&quot;</p>
<p>ברצינות, זה היה צריך להיות דרמטי יותר. המוח שלו אמור היה לזרוק את כל ההנחות הקיימות שלו לגבי היקום, כי אף אחת מהן לא היתה אמורה לאפשר לזה לקרות. אבל במקום זאת, נראה שהמוח שלו פשוט אומר, <em>בסדר, ראיתי את הפרופסור מהוגוורטס מניפה את המטה שלה וגורמת לאבא שלך לרחף באוויר, מה הלאה?</em></p>
<p>המכשפה חייכה במאור פנים כלפיהם, ונראתה די משועשעת. &quot;האם אתה רוצה הדגמה נוספת, מר פוטר?&quot;</p>
<p>&quot;את לא חייבת,&quot; אמר הארי. &quot;אנחנו כבר ביצענו ניסוי מוגדר. אבל ...&quot; הארי היסס. הוא לא יכול להתאפק. למעשה, בנסיבות העניין, הוא לא <em>אמור</em> היה להתאפק. זה היה נכון וראוי להיות סקרן. &quot;מה <em>עוד</em> את יכולה לעשות?&quot;</p>
<p>פרופסור מקגונגל הפכה לחתול.</p>
<p>הארי מיהר בחזרה מבלי לחשוב, ונסוג לאחור כל כך מהר עד שמעד על ערימה תועה של ספרים ונחת חזק על הישבן שלו בחבטה. ידיו הושטו לעבר הרצפה מבלי להגיע כמו שצריך, והוא חש את כתפיו מתריעות בכאב כשכל כובד משקלו נחת עליהן.</p>
<p>בלי שהות החתול המנומר הקטן נהפך בחזרה לאישה עטויה בגלימה. &quot;אני מצטערת, מר פוטר,&quot; אמרה המכשפה, שנשמע כנה, אם כי זוויות שפתיה קפצו כלפי מעלה. &quot;הייתי צריכה להזהיר אותך.&quot;</p>
<p>הארי נשם נשימות קצרות. הקול שלו נשמע חנוק. <em>&quot;את לא יכולה לעשות את זה!&quot;</em></p>
<p>&quot;זה רק שינוי צורה,&quot; אמר הפרופסור מקגונגל. &quot;שינוי אנימגוס, לייתר דיוק.&quot;</p>
<p>&quot;את הפכת לחתול! חתול <em>קטן</em>! את הפרת את חוק שימור האנרגיה! זה לא סתם חוק שרירותי, הוא משתמע מהצורה של המילטוניאן הקוונטים! דחייה שלו הורסת אוניטריות, ואז מתקבל איתות מהיר מהאור! וחתולים הם דברים <em>מסובכים!</em> מוח אנושי לא יכול פשוט לדמיין את כל האנטומיה של חתול, וכל הביוכימיה של חתול, ומה על <em>נוירולוגיה</em>? איך את יכולה להמשיך <em>לחשוב</em> באמצעות מוח בגודל חתול?&quot;</p>
<p>שפתיה של פרופסור מקגונגל רעדו בעווית חיוך רחב יותר עכשיו. &quot;קסם.&quot;</p>
<p>&quot;קסם הוא <em>לא מספיק</em> כדי לעשות את זה! את צריכה להיות אלוהים!&quot;</p>
<p>פרופסור מקגונגל מצמצה. &quot;זה הפעם הראשונה שאי פעם כינו אותי <em>כך.</em>&quot;</p>
<p>ראייתו של הארי התערפלה, בעוד מוחו התחיל להבין את מה שהרגע הופר. כל הרעיון של יקום אחיד עם חוקים מתמטיים רגילים, זה מה שהושלך לאסלה; כל הרעיון של <em>פיסיקה</em>. שלושת אלפים שנה של פירוק דברים מסובכים גדולים לחתיכות קטנות יותר, הגילוי שהמוזיקה של כוכבי הלכת הייתה אותה המנגינה כמו זו של תפוח נופל, ההבנה כי החוקים האמיתיים היו אוניברסליים בצורה מושלמת וללא יוצא מן הכלל בכל המקומות ולבשו צורה של מתמטיקה פשוטה המסדירה את החלקים הקטנים ביותר, <em>שלא לדבר על כך</em> שהנפש היא המוח והמוח היה עשוי תאי עצב, מוח היה מה שאדם <em>הינו</em> - </p>
<p>ואז אישה הפכה לחתול, אז תשכחו מכל זה.</p>
<p>מאה שאלות נלחמו על עדיפות על פני שפתיו של הארי והזוכה נשפכה מפיו: &quot;וגם, ואיזה סוג של לחש הוא <em>ווינגארדיום לביוסה</em>? מי ממציא את המילים של הלחשים האלה, ילדים בגן?&quot;</p>
<p>&quot;זה מספיק, מר פוטר,&quot; פרופסור מקגונגל אמר בקול חד, אם כי בעיניה זרח שעשוע כבוש. &quot;אם ברצונך ללמוד על קסם, אני מציעה שנסיים עם הניירת, כדי שתוכל ללמוד בהוגוורטס.&quot; </p>
<p>&quot;נכון,&quot; אמר הארי, מבולבל במקצת. הוא סידר את מחשבותיו. מצעד התבונה היה רק צריך להתחיל מחדש, זה הכל; עדיין היתה להם השיטה הניסיונית וזה היה הדבר החשוב. &quot;איך אני מגיע להוגוורטס, אם כך?&quot;</p>
<p>צחוק חנוק נמלט פרופסור מקגונגל, כאילו שחולץ ממנה על ידי פינצטה.</p>
<p>&quot;חכה רגע, הארי,&quot; אמר אביו. &quot;אתה זוכר למה אתה לא הולך לבית הספר כרגע? מה לגבי הבעיה שלך?&quot;</p>
<p>פרופסור מקגונגל הסתובבה אל מייקל. &quot;הבעיה שלו? על מה מדובר?&quot;</p>
<p>&quot;אני לא ישן נכון,&quot; אמר הארי. הוא הניף את ידיו בחוסר אונים. &quot;מחזור השינה שלי הוא באורך עשרים ושש שעות, אני תמיד הולך לישון שעתיים מאוחר יותר, בכל יום. אני לא יכול להירדם מוקדם יותר מזה, ואז למחרת אני הולך לישון שעות מאוחר <em>יותר</em>. 22:00 , 12:00, 2:00, 4:00, עד שהולכים מסביב לשעון. גם אם אני מנסה לקום מוקדם, זה לא משנה ואני הרוס כל היום. זו הסיבה שאני לא הולך לבית ספר רגיל עד עכשיו.&quot;</p>
<p>&quot;אחת הסיבות,&quot; אמרה אמו. הארי הביט בה מבט נוקב.</p>
<p>מקגונגל המהמה ארוכות. &quot;אני לא זוכרת ששמעתי על מצב כזה אי פעם ...&quot; היא אמרה באיטיות. &quot;אני אבדוק עם מדאם פומפרי כדי לראות אם היא מכירה איזו תרופה.&quot; אז פניה אורו. &quot;לא, אני בטוח שזו לא תהיה בעיה - אני אמצא פתרון בזמן. עכשיו,&quot; ומבטה התחדד שוב, &quot;מה הן הסיבות <em>האחרות</em>?&quot;</p>
<p>הארי הביט בהוריו בזעם. &quot;אני סרבן מצפוני לגיוס ילדים, בטענה שאני לא צריך לסבול בגלל חוסר היכולת של מערכת חינוך מתפוררת לספק מורים או חומרי לימוד באיכות מינימאלית נאותה.&quot;</p>
<p>שני הוריו של הארי געו בצחוק לשמע הדברים, כאילו חשבו שכל העניין הוא בדיחה אחת גדולה. &quot;אה,&quot; אמר אביו של הארי, עיניו נוצצות, &quot;<em>זאת</em> הסיבה שנשכת את המורה לחשבון בכיתה ג&#39;.&quot;</p>
<p>&quot;<em>היא לא ידעה מה זה לוגריתם!</em>&quot;</p>
<p>&quot;כמובן,&quot; הוסיפה אמו של הארי. &quot;לנשוך אותה הייתה תגובה מאוד בוגרת לזה&quot;.</p>
<p>אביו של הארי הנהן. &quot;מדיניות מחושבת היטב לטיפול בבעיה של מורים שלא מבינים בלוגריתמים.&quot;</p>
<p>&quot;אני הייתי <em>בן שבע שנים</em>! לעוד כמה זמן אתם מתכננים להמשיך להעלות את הנושא הזה?&quot;</p>
<p>&quot;אני יודעת,&quot; אמרה אמו באהדה, &quot;אתה נושך מורה <em>אחת</em> ולעולם לא ישכחו לך את זה, נכון?&quot;</p>
<p>הארי פנה אל הפרופסור מקגונגל. &quot;הנה! אתה רואה את מה שאני צריך להתמודד איתו?&quot;</p>
<p>&quot;סלח לי,&quot; אמרה פטוניה, ונמלטה דרך הדלת האחורית אל הגן, שממנו קול צחוקה הרם נשמע היטב.</p>
<p>&quot;נו, אה, טוב,&quot; פרופסור מקגונגל נראה היה שהתקשתה לדבר מסיבה כלשהי, &quot;לא יהיו שום נשיכות של מורים בהוגוורטס, האם זה ברור, מר פוטר?&quot;</p>
<p>הארי הזעיף את פניו אליה. &quot;בסדר, אני לא אנשוך אף אחד שלא ינשוך אותי קודם.&quot;</p>
<p>פרופסור מייקל ורס-אוונס גם נאלץ לעזוב את החדר לרגע לשמע הדברים.</p>
<p>&quot;ובכן,&quot; פרופסור מקגונגל נאנחה, לאחר שהוריו של הארי נרגעו מצחוקם וחזרו אל החדר. &quot;ובכן. אני חושבת, בנסיבות העניין, שאני צריכה להמנע מלקחת אותך לרכוש את חומרי הלימוד שלך עד יום או יומיים לפני שבית הספר מתחיל.&quot;</p>
<p>&quot;מה? למה? הילדים האחרים כבר יודעים קסם, לא? אני צריך להתחיל להשלים חומר כבר מייד!&quot;</p>
<p>&quot;היה סמוך ובטוח, מר פוטר,&quot; ענתה פרופסור מקגונגל, &quot;הוגוורטס בהחלט מסוגל ללמד את היסודות. ואני חושדת, מר פוטר, שאם אעזוב אותך לבד במשך חודשיים עם שלך ספרי הלימוד, גם ללא מטה, כשאחזור לבית הזה אני אמצא רק מכתש מפיח עשן סגול, עיר מרוקנת מאנשים סביב לו, ומגיפה של זברות בוערות משתוללות במה שנותר מאנגליה.&quot;</p>
<p>אמו ואביו של הארי הנהנו בתיאום מושלם.</p>
<p>&quot;<em>אמא! אבא!</em>&quot;</p>
<p><a href="http://goo.gl/KmeRmk">עריכה</a>
<a href="http://hpmor.com/chapter/2">מקור</a></p>

</div>
<div id="nav-bottom">
</div>
</body>
</html>
