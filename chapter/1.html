<!doctype html>
<html>
<head>
<meta charset="utf-8" />
<link rel="stylesheet" href="../style.css" type="text/css" media="screen" />
</head>
<body dir="rtl">
<div id="storycontent">
<h1 id="-1-">פרק 1: יום של הסתברות נמוכה ביותר</h1>
<p>הבהרה: הארי פוטר שייך לג&#39;יי קיי ראולינג. שיטות הרציונליות לא שייכות לאף אחד.</p>
<p>אנשים טוענים שסיפור החובבים הזה מגיע לקצב הנכון שלו בערך בפרק 5. אם הגעת לפרק 10 והסיפור עדיין לא מוצא חן בעינייך, הגיע הזמן לוותר.</p>
<hr>
<p><em>ניצוץ של כסף תחת אור הלבנה, שבר של קו…</em></p>
<p><em>(גלימות שחורות, נופלות)</em></p>
<p><em>...ליטרים של דם נשפכים, ומישהו צועק מילה.</em></p>
<hr>
<p>כל סנטימטר של שטח קיר מכוסה בארונות ספרים. בכל ארון יש שישה מדפים, שעולים כמעט עד לתקרה. חלק מהמדפים מלאים עד הקצה בספרים קשי כריכה: ספרי מדע, מתמטיקה, היסטוריה וכל השאר. במדפים אחרים יש שתי שורות של ספרי מדע בדיוני בכריכה רכה, כאשר השורה האחורית מוגבהת על גבי קופסאות טישו ישנות או חתיכות עץ, כדי שניתן יהיה לראות את השורה האחורית מעל הספרים שבחזית. וזה עדיין לא מספיק. ספרים גולשים אל השולחנות ואל הספות ונערמים תחת החלונות.</p>
<p>זהו הבית שבו גרים הפרופסור הדגול מייקל וֶרֶס-אֶוֵונס, אשתו, הגברת פטוניה אוונס-ורס, ובנם המאומץ, הארי ג&#39;יימס פוטר-אוונס-ורס.</p>
<p>על שולחן הסלון מונח מכתב, ומעטפה בלתי-מבוילת מקלף צהבהב, ממוענת למר ה. פוטר, בדיו ירוק-אזמרגד.</p>
<p>הפרופסור ואשתו מדברים בחדות זה לעומת זו, אבל הם אינם צועקים. הפרופסור מחשיב צעקות כחוסר נימוס.</p>
<p>&quot;את מתלוצצת,&quot; מייקל אמר לפטוניה. טון קולו מעיד שהוא למעשה חושש שהיא מדברת ברצינות.</p>
<p>&quot;אחותי היתה מכשפה,&quot; פטוניה חזרה. היא נראתה מפוחדת, אבל עמדה על שלה. &quot;בעלה היה קוסם&quot;.</p>
<p>&quot;זה מגוחך!&quot; מייקל אמר בחדות. &quot;הם היו בחתונה שלנו - הם ביקרו בחג המולד - &quot;</p>
<p>&quot;אמרתי להם שאסור לך לדעת,&quot; פטוניה לחשה. &quot;אבל זה נכון. אני ראיתי דברים - &quot;</p>
<p>הפרופסור גלגל את עיניו בחוסר סבלנות. &quot;יקירה, אני מבין שאת לא מכירה את הספרות הסקפטית. אולי את לא מכירה עד כמה זה קל למאחז עיניים מיומן לזייף את הבלתי-אפשרי לכאורה. זוכרת איך לימדתי את הארי לכופף כפיות? אם זה היה נראה כאילו הם תמיד יכול לנחש על מה את חושבת, זה נקרא קריאה קרה - &quot;</p>
<p>&quot;זה לא היה כיפוף כפיות - &quot;</p>
<p>&quot;מה זה היה, אם כן?&quot;</p>
<p>פטוניה נשכה את שפתה. &quot;אני לא יכולה פשוט לספר לך. אתה תחשוב שאני - &quot; היא בלעה רוק. &quot;תקשיב, מייקל. אני לא הייתי - תמיד כזו - &quot; היא החוותה כלפי עצמה, כאילו מציינת את גזרתה הדקה. &quot;לילי עשתה את זה. בגלל שאני - בגלל שאני <em>התחננתי</em> בפניה. במשך שנים, אני התחננתי בפניה. לילי <em>תמיד</em> היתה יפה יותר ממני. ואני… הייתי רעה אליה, בגלל זה, ואז היא קיבלה <em>קסם</em>. אתה יכול לדמיין איך אני הרגשתי? ואני <em>התחננתי</em> בפניה שתשתמש בקצת מהקסם הזה עליי כדי שאוכל להיות יפה גם אני, אפילו אם לא אוכל לקבל את הקסם שלה, לפחות אני אהיה יפה.&quot;</p>
<p>דמעות נקוו בעיניה של פטוניה.</p>
<p>&quot;ולילי היתה אומרת לי לא, וממציאה את התירוצים המגוחכים ביותר, כאילו שהעולם יגיע אל סופו אם היא תהיה נחמדה לאחותה, או שקנטאור אמר לה - הדברים המגוחכים ביותר, ואני שנאתי אותה בשל כך. וכשרק סיימתי את האוניברסיטה, יצאתי עם איזה בן, ורנון דארסלי, הוא היה שמן והוא היה הבן היחידי שהיה מוכן לדבר איתי. והוא אמר שהוא רוצה ילדים, ושלבן הראשון שלו הוא יקרא דאדלי. ואני חשבתי לעצמי, <em>איזה מין הורה קורא לבן שלו דאדלי דארסלי?</em> זה היה כאילו ראיתי את כל חיי העתידיים נפרשים למול עיניי, ולא יכולתי לסבול את זה. ואני כתבתי לאחותי ואמרתי לה שאם היא לא תעזור לי אני כבר מעדיפה פשוט - &quot;</p>
<p>פטוניה עצרה.</p>
<p>&quot;בכל אופן,&quot; פטוניה אמרה, קולה קטן, &quot;היא נכנעה. היא אמרה לי שזה מסוכן, ואני אמרתי שכבר לא אכפת לי, ואני שתיתי את השיקוי הזה והייתי חולה במשך שבועות, אבל אחרי שהחלמתי העור שלי התבהר והגוף שלי סוף סוף התמלא ואני… הייתי יפה, אנשים היו <em>נחמדים</em> אלי,&quot; קולה נשבר, &quot;ואחרי זה כבר לא יכולתי לשנוא את אחותי יותר, במיוחד אחרי שגיליתי מה הקסם שלה הביא לה בסופו של דבר - &quot;</p>
<p>&quot;יקירה,&quot; מייקל אמר בעדינות, &quot;את חלית, את עלית קצת במשקל בזמן שנחת במיטה, והעור שלך התבהר מעצמו. או שהמחלה שלך גרמה לך לשנות את הרגלי האכילה - &quot;</p>
<p>&quot;היא היתה מכשפה,&quot; פטוניה חזרה. &quot;אני ראיתי את זה&quot;.</p>
<p>&quot;פטוניה,&quot; מייקל אמר. הרוגז החל להתגנב לקולו. &quot;את <em>יודעת</em> שזה לא יכול להיות. אני באמת צריך להסביר למה?&quot;</p>
<p>פטוניה פכרה את ידיה. היא נראתה על סף דמעות. &quot;אהובי, אני יודעת שאני לא יכולה לנצח בוויכוחים מולך, אך בבקשה, אתה חייב לסמוך עליי בעניין הזה - &quot;</p>
<p>&quot;<em>אבא! אמא!</em>&quot;</p>
<p>שניהם עצרו והסתכלו על הארי כאילו שכחו שהיה אדם שלישי בחדר.</p>
<p>הארי נשם נשימה עמוקה. &quot;אמא, להורים <em>שלך</em> לא היה קסם, נכון?&quot;</p>
<p>&quot;לא,&quot; פטוניה אמרה, במבט מבולבל.</p>
<p>&quot;אז אף אחד במשפחה שלך לא ידע על קסם כשלילי קיבלה את המכתב שלה. איך <em>הם</em> השתכנעו?&quot;</p>
<p>&quot;אה…&quot; פטוניה אמרה. &quot;הם לא שלחו רק מכתב. הם שלחו פרופסור מהוגוורטס. הוא - &quot; עיניה של פטוניה הבזיקו לעבר מייקל. &quot;הוא הראה לנו דוגמה של קסם&quot;.</p>
<p>&quot;אז אתם לא חייבים לריב על זה,&quot; הארי אמר בהחלטיות. הוא קיווה נגד הסיכויים שהפעם, רק הפעם הם יקשיבו לו. &quot;אם זה נכון, אנחנו יכולים להביא הנה פרופסור מהוגוורטס ונוכל לראות את הקסם בעצמנו. ואבא יודה שזה אמיתי. ואם לא, אז אמא תודה שזה לא אמיתי. זה כל רעיון של השיטה הניסיונית, שאנחנו לא חייבים לפתור שאלות כאלה רק בוויכוחים.&quot;</p>
<p>הפרופסור הסתובב והביט בו, מזלזל כמו תמיד. &quot;נו, באמת עכשיו, הארי. באמת, <em>קסם?</em> חשבתי ש<em>אתה</em> חכם מכדי לקחת את זה ברצינות, בני, אפילו אם אתה רק בן 10. קסם הוא פחות או יותר הדבר הכי לא מדעי שיש!&quot;</p>
<p>פיו של הארי התעוות במרירות. הוא קיבל יחס טוב, ככל הנראה יותר טוב מהיחס שרוב האבות הגנטיים נותנים לילדים שלהם. הארי נשלח לבתי הספר היסודיים הטובים ביותר – וכאשר זה לא הסתדר, סיפקו לו מורים פרטיים מהמאגר האינסופי של סטודנטים בקשיים כספיים. הם תמיד עודדו אותו ללמוד כל מה שמשך את תשומת לבו, קנו לו כל הספרים שמצאו חן בעיניו, מימנו אותו בכל התחרויות מתמטיקה או מדע שבהן הוא השתתף. הם נתנו לו כל בקשה סבירה שלו, פרט, אולי, לשמץ הקל שבקלים של כבוד. לא אפשר היה לצפות שפרופסור לביוכימיה באוקספורד יקשיב לעצתו של ילד קטן. היית מקשיב כדי להביע עניין, כמובן; זה מה שהורה טוב עושה, ולכן, אם אתה רואה את עצמך כהורה טוב, זה מה שתעשה. אבל לקחת בן עשר <em>ברצינות?</em> ממש לא.</p>
<p>לפעמים הארי רצה לצעוק על אביו.</p>
<p>&quot;אמא,&quot; אמר הארי. &quot;אם את רוצה לנצח בויכוח הזה עם אבא, תסתכלי בפרק השני של הספר הראשון של הרצאות פיינמן על פיזיקה. יש שם ציטוט על איך פילוסופים אומרים הרבה על מה שהמדע מחייב באופן מוחלט, ושכל זה לא נכון, כי הכלל היחיד במדע הוא שהפוסק האחרון הוא התצפית - שפשוט צריך להסתכל על העולם ולדווח על מה רואים. אה... כרגע אני לא זוכר איפה למצוא משהו שמדבר על איך זה אידאל של המדע ליישב דברים רק על ידי ניסוי ולא בוויכוחים -&quot;</p>
<p>אמו הביטה בו וחייכה. &quot;תודה הארי. אבל - &quot; ראשה עלה בחזרה לנעוץ מבט בבעלה. &quot;אני לא רוצה לנצח בוויכוח עם אבא שלך. אני רוצה שבעלי יקשיב לאשתו שאוהבת אותו, ולסמוך עליה רק הפעם - &quot;</p>
<p>הארי עצם את עיניו לרגע. <em>אין תקווה.</em> פשוט אין תקווה להוריו.</p>
<p>עכשיו הוריו שוב נכנסים לאחד הוויכוחים <em>האלה</em>, שבו אמו מנסה לגרום לאביו להרגיש אשם, ואביו
מנסה לגרום לאמו להרגיש מטומטמת.</p>
<p>&quot;אני עולה לחדרי,&quot; הארי הודיע. קולו רעד מעט. &quot;בבקשה תנסו לא לריב על זה יותר מידי, אמא, אבא, נדע בקרוב איך הכל יוצא, נכון?&quot;</p>
<p>&quot;כמובן, הארי,&quot; אמר אביו, ואמו נתנה לו נשיקה מרגיעה, והם המשיכו לריב בזמן שהארי טיפס במעלה המדרגות לחדר השינה שלו.</p>
<p>הוא סגר אחריו את הדלת וניסה לחשוב.</p>
<p>הדבר המצחיק היה, שהוא <em>אמור</em> היה להסכים עם אביו. אף אחד לא ראה אי פעם אף רמז של קסם, אבל לפי הסיפור של אמא, קיים עולם שלם של קסם. איך משהו כזה יכול להישאר סודי? קסם נוסף? זה נראה תירוץ די חשוד.</p>
<p>ככלל, במצב כזה היה ברור שאמא או מתלוצצת, או משקרת, או משוגעת, בסדר עולה של נוראות. אם אמא שלחה את המכתב בעצמה, זה מסביר איך המכתב הגיע לתיבת הדואר ללא בולים. אי שפיות קטנה היתה הרבה, הרבה יותר סבירה מאשר שהיקום באמת עובד ככה.</p>
<p>אבל חלק קטן מהארי היה משוכנע לחלוטין שקסם הוא אמיתי, והוא היה כך מהרגע בו הוא ראה את המכתב שהגיע לכאורה מבית ספר הוגוורטס לכישוף ולקוסמות.</p>
<p>הארי שפשף את מצחו, פניו מכורכמות. <em>אל תאמין לכל המחשבות שלך</em>, נאמר באחד מספריו.</p>
<p>אבל הוודאות המוזרה הזו … הארי מצא שהוא <em>מצפה</em>, שכן, פרופסור מהוגוורטס יבוא וינפנף במטה וקסם ייצא. הוודאות המוזרה לא באה עם מנגנוני הגנה נגד הפרכה – לא מנסה להכין מראש תרוצים על למה הפרופסור לא יגיע, או למה שהפרופסור רק יהיה מסוגל לכופף כפיות.</p>
<p><em>מאיפה הגעת, ניבוי מוזר?</em> הארי שאל את מוחו. <em>למה אני מאמין במה שאני מאמין?</em></p>
<p>בדרך כלל הארי היה די טוב בלענות לשאלה הזו, אבל במקרה הזה, לא היה לו <em>מושג</em> לגבי מה המוח שלו חושב.</p>
<p>הארי משך בכתפיו. לוח מתכת שטוח על דלת דורשת דחיפה, וידית על דלת דורשת משיכה, ומה שצריך לעשות עם השערה ברת בדיקה הוא ללכת ולבדוק אותה.</p>
<p>הוא הוציא פיסת דף שורות משולחן הכתיבה שלו, והתחיל לכתוב.</p>
<p><em>לכבוד סגן המנהלת</em></p>
<p>הארי עצר, והרהר; והשליך את הנייר לטובת דף חדש, והקיש עוד מילימטר של גרפיט מהעיפרון מכאני שלו. זה קרא לקליגרפיה זהירה.</p>
<p><em>לכבוד סגן המנהלת מינרווה מקגונגל,</em></p>
<p><em>או לכל מאן דבעי:</em></p>
<p><em>לאחרונה קבלתי מכתב קבלה להוגוורטס, ממוען למר ה. פוטר. אולי אתם לא מודעים לגבי העובדה שההורים הגנטיים שלי, ג&#39;יימס פוטר ולילי פוטר (לשעבר לילי אוונס), הם מתים. אני אומצתי על ידי אחותה של לילי, פטוניה אוונס-ורס, ובעלה מייקל ורס-אוונס.</em></p>
<p><em>אני מאוד מעוניין ללמוד בהוגוורטס, בהנחה שבאמת קיים מקום כזה. היחידה שאומרת שהיא יודעת על קסם היא אמי פטוניה, והיא אינה יכולה להשתמש בו בעצמה. אבי ספקן ביותר. אני בעצמי לא בטוח. כמו כן אינני יודע כיצד להשיג את הספרים והציוד המפורטים במכתב הקבלה.</em></p>
<p><em>אמא אומרת שאתם שלחתם נציג מהוגוורטס ללילי פוטר (אז לילי אוונס) כדי להוכיח לבני משפחתה שקסם הוא אמיתי, גם, ואני מניח, כדי לעזור ללילי להשיג לה ציוד לבית הספר. מאוד יועיל לי אם תוכלו לעשות זאת גם עבור משפחתי.</em></p>
<p><em>בברכה,</em></p>
<p><em>הארי ג&#39;יימס פוטר-אוונס-ורס</em></p>
<p>הארי הוסיף את הכתובת הנוכחית שלהם, ואז קיפל את המכתב והכניס אותו למעטפה, שאותה מיען להוגוורטס. לאחר שיקול נוסף, הארי השיג נר וטפטף שעווה על דש המעטפה. לתוך השעווה, בעזרת הקצה של אולר, הוא חתם את הראשי תיבות ה.ג.פ.א.ו. אם הוא הולך לרדת לתוך השיגעון הזה, הוא הולך לרדת עם סגנון.</p>
<p>הארי פתח את דלת חדרו וירד בחזרה למטה. אביו ישב בסלון וקורא בספר מתמטיקה גבוהה כדי להראות כמה הוא חכם; ואמו במטבח מכינה אחד מהמאכלים האהובים של אביו כדי להראות כמה היא נדיבה. נראה היה שהם לא מדברים זה עם זו בכלל. מפחידים ככל שהוויכוחים שלהם היו, איכשהו, <em>חוסר הויכוח</em> היה הרבה יותר מפחיד.</p>
<p>&quot;אמא,&quot; אמר הארי לתוך השתיקה המדאיגה, &quot;אני הולך לבדוק את ההשערה. לפי התאוריה שלך, איך אני יכול לשלוח ינשוף להוגוורטס?&quot; אמו פנתה מכיור המטבח לבהות בו מבט המום. &quot;אני - אני לא יודעת, אני חושבת שצריך ינשוף קסום.&quot;</p>
<p>זה היה צריך להישמע חשוד ביותר, <em>הו, אז אין שום דרך לבדוק את התאוריה שלך,</em> אבל הודאות המוזרה הזו היתה מוכנה להסתכן אפילו עוד יותר.</p>
<p>&quot;טוב, המכתב הגיע לכאן איכשהו,&quot; הארי אמר, &quot;אז אני פשוט אנפנף בו בחוץ ואקרא &#39;מכתב להוגוורטס!&#39; ואראה האם יבוא ינשוף לקחת את המכתב. אבא, אתה רוצה לבוא לצפות?&quot;</p>
<p>אביו הניד בראשו והמשיך לקרוא. <em>כמובן,</em> חשב הארי לעצמו. קסם היה דבר מביש שרק אנשים טיפשים מאמינים בו; אם אביו <em>יבחן</em> את ההשערה או אפילו <em>יצפה</em> בבחינת ההשערה, הוא היה מרגיש שהוא <em>משויך</em> עם זה...</p>
<p>רק כשהארי יצא מהדלת האחורית, אל החצר האחורית, עלה בדעתו שאם ינשוף <em>כן</em> יורד וחוטף את המכתב, יהיה קשה לספר את זה לאבא.</p>
<p><em>אבל - טוב - זה לא</em> באמת<em> יכול לקרות, נכון? לא משנה מה המוח שלי כנראה מאמין. אם ינשוף באמת מגיע וחוטף את המעטפה, יהיו לי דאגות הרבה יותר גדולות מאשר מה אבא חושב.</em></p>
<p>הארי לקח נשימה עמוקה, והרים את המעטפה באוויר.</p>
<p>הוא בלע רוק.</p>
<p>לקרוא &quot;<em>מכתב להוגוורטס!</em>&quot; בעוד שאתה מחזיק מכתב מעל ראשך בחצר האחורית שלך היה... די מביך למעשה, עכשיו כשהוא חושב על זה.</p>
<p><em>לא. אני יותר טוב מאבא. אני אשתמש בשיטה המדעית אפילו אם זה יגרום לי להרגיש טיפש.</em></p>
<p>&quot;מכתב - &quot; אמר הארי, אבל המילים יצאו כמין קרקור צרוד.</p>
<p>הארי חישל את רצונו, וצעק לשמים הריקים, &quot;<em>מכתב להוגוורטס! אני יכול להשיג ינשוף?</em>&quot;</p>
<p>&quot;הארי?&quot; שאל קול משועשע של אישה, אחד מהשכנים.</p>
<p>הארי הוריד את ידו כאילו היא עלתה באש והסתיר את המעטפה מאחורי גבו כאילו זה היה כסף 
לסמים. הפנים שלו התחממו מבושה.</p>
<p>הפנים של אישה זקנה הציצו מעל הגדר הסמוכה, שיער אפור בורח מרשת השיער שלה. גברת פיג, שמרטפית שלו מדי פעם. &quot;מה אתה עושה, הארי?&quot;</p>
<p>&quot;שום דבר,&quot; אמר הארי בקול חנוק. &quot;רק – בדיקה של תאוריה טיפשית -&quot;</p>
<p>&quot;קיבלת את מכתב הקבלה שלך להוגוורטס?&quot;</p>
<p>הארי קפא במקום.</p>
<p>&quot;כן,&quot; אמרו שפתיו של הארי אחרי זמן מה. &quot;קיבלתי מכתב מהוגוורטס. הם אומרים שאני צריך לשלוח להם ינשוף עד ל-31 ביולי, אבל - &quot;</p>
<p>&quot;אבל <em>אין</em> לך ינשוף. איזה מסכן! אני לא יכולה לדמיין <em>מה</em> הם חשבו, לשלוח את המכתב הרגיל אליך.&quot;</p>
<p>זרוע מקומטת נמתחה מעבר לגדר, ופתחה יד מצפה. בלי אפילו לחשוב, הארי מסר לה את המעטפה
&quot;תשאיר את זה אצלי, יקירי,&quot; אמרה גברת פיג, &quot; ותוך רגע או שניים אני אדאג שמישהו יבוא אלייך.&quot;</p>
<p>פניה נעלמו ממעבר לגדר.</p>
<p>שתיקה ארוכה השתררה בגינה.</p>
<p>ואז אמר קול של ילד, שקט ורגוע, &quot;מה.&quot;</p>
<p><a href="http://goo.gl/ou7FgM">עריכה</a>
<a href="http://hpmor.com/chapter/1">מקור</a></p>

</div>
<div id="nav-bottom">
</div>
</body>
</html>
